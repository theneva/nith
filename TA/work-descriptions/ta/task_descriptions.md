# Oppgavebeskrivelser

# Med krav til faglig kompetanse

**Bistand i øvinger**

Personlig oppmøte i avsatt øvingstid. Denne varierer fra emne til emne, men omfatter som regel de siste to timene av emnets avsatte tid (for eksempel 12:15 - 14:00 i et emne som varer fra 10:15 - 14:00). Kan også strekkes til å være hele forelesningen (se spilldesignemner fra høst 2013).

**Digital bistand**

Bistand per e-post og It's Learning-fora, samt eventuelle andre digitale media emneansvarlig eller foreleser velger å benytte for kommunikasjon med studenter angående emnet.

**Bistand under prosjektuker**

Bistand etter evne under prosjektuker. Gjelder for øyeblikket bare PJ1100 Kreativt webprosjekt og PJ2100 Iterativt webprosjekt.

**Retting**

Innebærer å få tildelt en bolk med oppgaver som skal vurderes etter gitte kriterier. Kriterienes spesifisitet varierer fra emne til emne: i PG1100 Programmering 1 er kriterene helt klart definert, men i for eksempel DS3400 Game Design 1 (kun godkjent/ikke godkjent som vurdering) har veileder blitt bedt om å bruke skjønn og spørre ved eventuell usikkerhet.

**Repetisjonsforelesninger**

Ukentlig forelesning som tar for seg forrige ordinære forelesning på ny. Innebærer 2-3 timer forberedelse og 45 minutter faktisk presentasjon.

**Forskningsassistanse**

Så langt kun benyttet på E-business. Innebærer analyse av data, å testkjøre verktøy som kan benyttes i undervisning og skrive "how-to"-referanse for disse, å fungere som referent på intervjuer, å skrive kode for forskningsprosjekter, og å korrekturlese artikler og Papers til konferanser.

**Medsensoring**

Innebærer å fungere som medsensor og sparringspartner for ordinær sensor under muntlig eksamen for å fylle kravet om minst to sensorer. Estimert arbeidsmengde avhenger nødvendigvis av antall eksaminasjoner, men alt arbeidet gjøres gjerne ferdig i løpet av én eller to hele dager.

## Uten krav til faglig kompetanse

**Sensur**

Innebærer å telle opp poeng ved avkrysningseksamner. Så langt bare gjennomført i TK2100 Datasikkerhet og TK1100 Digital teknologi, men kan utvides til i hvert fall DB1100 Databaser.
